# TEMEL ELEKTRONİK I DERSİ

ETP251-TEMEL ELEKTRONİK I DERSİ İÇERİĞİ

Amaç: Bu ders, öğrencilere temel elektronik bileşenlerin çalışma prensiplerini, elektronik devrelerin analizini ve tasarımını öğretmektir. Öğrenciler, yarı iletken teknolojisi, direnç, diyot ve transistör gibi temel elektronik elemanları anlayarak bu bileşenleri çeşitli devrelerde uygulayabilecek bilgi ve beceriyi kazanacaklardır. Ayrıca, lojik kapılar ve sayı sistemleri konularında dijital elektronik temelini oluşturarak, modern elektronik sistemlerin yapı taşlarını anlamaya yönelik sağlam bir temel edineceklerdir. ETP251dersi, öğrencilerin teorik bilgilerini pratik uygulamalarla pekiştirmesini sağlayarak, endüstriyel gereksinimlere uygun olarak donanımlı ve deneyimli mezunlar yetiştirmeyi hedeflenmektedir.

İçerik:  Bu dersin içeriği, Yarı İletken Teknolojisi, Elektronik Devre Elemanları, Akım, Gerilim, Direnç, Ohm Kanunu, Enerji, Güç, Seri Direnç Devreleri & Uygulamaları, Paralel Direnç Devreleri & Uygulamaları, Diyotlar & Diyot Uygulamaları, Transistörler &  Transistör Uygulamaları, Sayı Sistemleri, Lojik Kapılar & Lojik Kapı Uygulamaları, Elektronikte İş Güvenliği anlatılacaktır. 

## DERSİN ÖĞRENME ÇIKTILARI

* Elektronik Devre Elemanlarını Tanıma: Öğrenciler yarı iletkenler, dirençler, diyotlar ve transistörler gibi temel elektronik devre elemanlarını tanıyacak ve bu elemanların çalışma prensiplerini açıklayabilecektir.

* Temel Elektriksel Kavramları Anlama: Akım, gerilim ve direnç gibi temel elektriksel kavramları anlayarak, bu kavramların elektronik devrelerde nasıl etkileştiğini analiz edebilecektir.

* Ohm Kanunu ve Güç Hesaplamaları: Ohm Kanunu'nu kullanarak seri ve paralel devrelerde akım, gerilim ve direnç hesaplamaları yapabilecek; enerji ve güç hesaplarını uygulamalı olarak gerçekleştirebilecektir.

* Devre Çözümleri ve Tasarımı: Seri ve paralel direnç devrelerinin analizini yapabilecek ve bu devreleri pratik uygulamalarla çözebilecektir.

* Diyot ve Transistörlerin Çalışma Prensipleri: Diyot ve transistörlerin elektronik devrelerdeki rolünü anlayarak, bu elemanların uygulama alanlarını kavrayacak ve temel devre tasarımlarında kullanabilecektir.

* Dijital Elektroniğin Temelleri: Sayı sistemleri ve lojik kapıları öğrenerek, dijital elektronik devrelerinin mantığını kavrayabilecek ve basit lojik devreleri tasarlayabilecektir.

* Elektronikte İş Güvenliği Bilinci: Elektronik devrelerde çalışırken iş güvenliği kurallarını öğrenerek, güvenli çalışma prensiplerini uygulayabilecektir.

* Problemleri Analiz Edebilme ve Çözümleme: Gerçek dünyadan elektronik problemleri çözme yeteneğini geliştirecek ve öğrendiği teorik bilgileri pratik projelere uygulayabilecektir.

## HAFTALIK DERS KONULARI

1. Hafta - Yarı İletken Teknolojisi ve Elektronik Devre Elemanları

2. Hafta - Akım, Gerilim, Direnç, Ohm Kanunu, Enerji ve Güç

3. Hafta - Seri Direnç Devreleri ve Uygulamaları

4. Hafta - Paralel Direnç Devreleri ve Uygulamaları

5. Hafta - Diyot ve Diyot Çeşitleri

6. Hafta - Diyot Uygulamaları

7. Hafta - Vize Sınavı Haftası

8. Hafta - Transistörler

9. Hafta - Transistör Uygulamaları

10. Hafta - Sayı Sistemleri

11. Hafta - Lojik Kapılar

12. Hafta - Lojik Kapı Uygulamaları

13. Hafta - PWM (Pulse-Width Modulation), Görev Döngüsü (Duty Cycle) ve ADC (Analog-to-Digital Converter)

14. Hafta - Elektronikte İş Güvenliği

15. Hafta - Final Sınavı Haftası

## KAYNAKLAR

Prof. Dr. Hüseyin Ekiz, "Mantık devreleri:(sayısal elektronik)". Değişim Yayınları. 2010.

Doç. Dr. Hüseyin DEMİREL, "Temel Elektrik-Elektronik", Birsen Yayınevi, 2022.

M. Sait TÜRKÖZ, "Temel Elektronik", Birsen Yayınevi, 2009.

Öğr. Gör. Ali Çetinkaya’nın internet sayfaları: 
    * https://scholar.google.com.tr/citations?hl=tr&user=XSEW-NcAAAAJ  
    * https://avesis.gelisim.edu.tr/alcetinkaya    

## Dersin Verildiği Dönem ve Bilgiler       

2024-2025 Güz Dönemi - İGÜ İstanbul Gelişim Meslek Yüksekokulu, Elektronik Teknolojisi Programı - (N.Ö. 25 Öğrenci), Dersin internet sitesi: https://gbs.gelisim.edu.tr/ders-genel-bilgiler-4-210-16561-0    

## HAFTALIK DERS NOTLARI    

1. Hafta - Yarı İletken Teknolojisi ve Elektronik Devre Elemanları   

| Elektronik Devre Elemanları | Açıklaması                        | 
|----------------------|---------------------------------------|
|Direnç çeşitleri nelerdir? Devre elemanı olarak temel görevi nedir? | Direnç, elektrik devrelerinde akımın geçişine karşı zorluk gösteren pasif bir devre elemanıdır.  Temel görevi; akımı sınırlamak, gerilim bölmek, ısı üretmek ya da başka bir devre elemanını korumaktır. Direnç çeşitleri; Sabit değerli dirençler, ayarlı dirençler, LDR, NTC ve PTC direnç olarak çeşitleri bulunmaktadır. |
|Diyotların çeşitleri nelerdir? Devre elemanı olarak temel görevi nedir? | Diyot, elektriğin yalnızca bir yönde akmasına izin veren bir yarı iletken devre elemanıdır. Doğru polarma altında iletken, ters polarma altında ise yalıtkandır. Bu özelliğiyle alternatif akımı doğru akıma çevirmede (doğrultma) kullanılır. Diyotlar; Doğrultucu diyot, Zener Diyot, Led diyot, Schottky diyot, Foto diyot, Lazer diyot olarak çeşitleri bulunmaktadır. |
| Transistörlerin çeşitleri nelerdir? Devre elemanı olarak temel görevi nedir? | Transistör, akımı kontrol etmek veya anahtarlamak amacıyla kullanılan üç uçlu bir yarı iletken devre elemanıdır. Üç bacağı vardır: B (Base),  C (Collector) ve E (Emitter) uçlarıdır. Temel görevi olarak Transistör, küçük bir giriş akımı (Base) ile daha büyük bir akımı (Collector → Emitter) kontrol etmeye olanak sağlar. |
| Mosfetlerin çeşitleri nelerdir? Devre elemanı olarak temel görevi nedir? | MOSFET, gerilim kontrollü bir alan etkili transistör (FET) türüdür. En büyük farkı, akım değil gerilimle kontrol edilmesidir. 3 Ucu vardır:  Gate (G) – Kapı: Kontrol gerilimi uygulanır,  Drain (D) – Drenaj: Yük burada bulunur, Source (S) – Kaynak: Akımın çıkış noktasıdır. MOSFET’lerin Temel Görevileri: Anahtarlama ve Yükseltmedir. |   
|Kondansatörler çeşitleri nelerdir? Devre elemanı olarak temel görevi nedir? | Kondansatör; iki iletken levha arasına yalıtkan (dielektrik) bir madde yerleştirilerek oluşturulmuş bir devre elemanıdır. Elektrik yükünü geçici olarak depolar ve gerektiğinde devreye bırakır. Kondansatörün Temel Görevleri: Enerji depolama, Filtreleme, Zamanlama devrelerinde süre belirleme, Güç kaynaklarında gerilim dengeleme ve AC-DC sinyal ayırımı için kuplaj/decouplaj işlemleridir. |
| Temel elektronik bileşenlerden Röle, Buton ve Breadboard kavramları nedir? | Röle, düşük güçlü bir sinyalle (örneğin: mikrodenetleyici çıkışıyla) yüksek güçlü bir devreyi  anahtarlamaya yarayan elektromekanik bir anahtarlama elemanıdır. Buton, kullanıcı tarafından elle kontrol edilen ve bastığınızda devreyi geçici olarak açan/kapanan bir anahtardır. Breadboard, lehim gerektirmeden elektronik bileşenleri geçici olarak bağlamak için kullanılan bir prototipleme tahtasıdır. | 

2. Hafta - Akım, Gerilim, Direnç, Ohm Kanunu, Enerji ve Güç
   
| Elektronik Devre Kavramları | Açıklaması                     |    
|----------------------|---------------------------------------|        
| Ohm Kanunu nedir? Aşama Aşama örnekleyerek formül üzerinde anlatımınızı yapınız? | Ohm Kanunu, elektrik devrelerinde gerilim (V), akım (I) ve direnç (R) arasındaki ilişkiyi açıklar. Bu kanuna göre, bir iletkenden geçen akım miktarı, uygulanan gerilimle doğru; direnciyle ters orantılıdır. Ohm Kanunu: V = I × R | 
| Ohm kanununa göre gerilim 12 volt, akım 2 amper olarak verilmiştir. Ohm kanununa göre direncin değeri nedir? | Formülü R = V / I şeklinde düzenleriz. 12 volt ÷ 2 amper = 6 ohm bulunur. |
| Elektriksel güç nedir  ve hangi birimle ölçülür? | Elektriksel güç, bir elektrik devresinde birim zamanda harcanan ya da üretilen enerjiyi ifade eder. Formülü: P = V . I, Burada P güç (watt), V gerilim (volt), I akım (amper) anlamına gelir. Elektriksel güç, watt (W) birimiyle ölçülür. |  
| Bir elektrikli ısıtıcı 220 V gerilimle çalışıyor ve 1100 W güç harcıyor. Bu ısıtıcı 5 saat çalıştırılırsa harcadığı-saat (kWh) olur? | Enerji = Güç × Zaman 'dir. Güç--> 1100 watt = 1.1 kilowatt , Zaman: 5 saat , Enerji = 1.1 kW × 5 saat = 5.5 kWh , Isıtıcı 5 saatte 5.5 kilowatt-saat enerji harcar |

3. Hafta - Seri Direnç Devreleri ve Uygulamaları

| Seri Direnç Kavramı ve Örnek | Açıklaması                    |    
|----------------------|---------------------------------------|   
| Seri bağlı direnç kavramı nedir? Arka arkada seri olarak bağlanmış 4 ohm, 6 ohm ve 10 ohm’luk 3 adet direncin devre üzerinde oluşturduğu toplam direnç kaç ohm’dur? Devreye 40 Voltluk bir gerilim uygulandığında seri bağlı direnç üzerinden geçen akımı hesaplayınız (NOT: Birimleri yazmayı unutmayınız) | Seri devrelerde dirençler uç uca bağlanır ve içlerinden aynı akım geçer. Bu devrede üç direnç (4, 6 ve 10 ohm) seri şekilde bağlandığı için, toplam dirençleri doğrudan toplanır. Toplam direnç = 4 + 6 + 10 = 20 ohm; Gerilim = Akım × Direnç, Akım = 40 volt ÷ 20 ohm = 2 A |

4. Hafta - Paralel Direnç Devreleri ve Uygulamaları

| Paralel Direnç Kavramı ve Örnek | Açıklaması                 |   
|----------------------|---------------------------------------|   
| Paralel bağlı direnç kavramı nedir? 2 adet 3 ohm’luk direnç devre üzerinde paralel bağlıdır. Bu devreye uygulanan gerilim 12V olduğuna göre devre üzerindeki toplam akım kaç A’dır?  | Paralel devrelerde gerilim tüm dirençlere eşit dağılır. Yani her direncin uçları arasında 12 V vardır. Ohm Yasası: I = V / R,  I₁ = 12 V ÷ 6 Ω = 2 A , I₂ = 12 V ÷ 3 Ω = 4 A , I_toplam = I₁ + I₂ = 2A + 4A = 6A , Devreden geçen toplam akım 6 amper’dir. | 

5. Hafta - Diyot ve Diyot Çeşitleri

| Diyot ve Diyot Çeşitleri | Açıklaması                 |   
|----------------------|--------------------------------|   
|  Diyot kavramı  nedir? |  Diyot, iki uçtan "anot ve katot"  oluşan yarı iletken bir devre elemanı olup elektriği yalnızca tek yönde iletirken diğer yönde yalıtım yapan  elektronik devre elemanıdır. Çalışma prensibi, P-tipi ve N-tipi yarı iletkenlerin birleşmesiyle oluşan PN birleşimine dayanır. Anot pozitif, katot negatif bağlandığında diyot iletim yönünde çalışarak akım geçirir; tersi durumda ise ters polarma gerçekleşir ve akım geçişi engellenir. Diyotlar kullanım amacına göre farklı türlere ayrılır. |
| Diyot çeşitleri nelerdir? Kullanım alanlarına göre açıklayınız? | Diyotlar kullanım 


